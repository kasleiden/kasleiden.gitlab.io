---
layout: post
title: Interventie voor kinderen met sociale angst - Het ISA project
summary: Is uw kind bang om in het middelpunt van de aandacht te staan of stom gevonden te worden door anderen? Vermijdt uw kind sociale situaties of voelt uw kind zich enorm ongelukkig wanneer hij/zij het moet doorstaan? Dan is het ISA programma misschien wel iets voor jullie
permalink: /projects/isa
category: project
image: /img/isa1.jpg
members: [anke, anika, laura, lynn]
---



<br>
<b>Is uw kind bang om in het middelpunt van de aandacht te staan of stom gevonden te worden door anderen? Vermijdt uw kind sociale situaties of voelt uw kind zich enorm ongelukkig wanneer hij/zij het moet doorstaan? Dan is het ISA programma misschien wel iets voor jullie! </b>

<br>

#### Over ISA programma
De interventie voor sociale angst, oftewel ISA, is een interventie waarbij kind en ouder(s) beiden, afzonderlijk van elkaar, een programma volgen om het kind te helpen met zijn/haar sociale angst. Uw kind zal 12 weken deelnemen aan de cognitieve gedragstherapie ‘Denken Doen is Durven’ (DDD) waarbij hij/zij nieuw gedrag zal leren om de angst te overwinnen. Ouders zullen 12 weken deelnemen aan de interventie ‘Supportive Parenting for Anxious Childhood Emotions’ (SPACE) waarbij samen wordt gekeken wat ouders kunnen doen om hun angstige kind het beste te ondersteunen. Met ISA gaan jullie samen de sociale angst van het kind aan.  
<br>
<br>

#### Voor wie?
Kinderen van 8 t/m 14 jaar met sociale angst en van wie ten minste één van de ouders wil meedoen aan het behandelprogramma. Het is van belang dat het kind momenteel niet onder behandeling is voor angstproblematiek.

<br>
<br>

#### Jullie doen dit als onderdeel van onderzoek, wat houdt dat in? 
Wanneer jullie deelnemen aan dit behandeltraject dan doen jullie ook mee aan onderzoek. Dit betekent dat er een interview en vragenlijsten bij ouder(s) en kind zullen worden afgenomen voor, tijdens en na het behandeltraject. Daarnaast vragen we ouder(s) en kind om dagelijks op hun eigen telefoon een paar korte vragen te beantwoorden (max. 1 min per dag). Dankzij jullie antwoorden kunnen wij de effectiviteit meten van het gelijktijdig aanbieden van beide programma’s.  
 <br>
 <br>

 
#### Hoe gaan we van start? 
Voordat u samen met uw kind kan meedoen, zal er een intake plaatsvinden. Gebaseerd op de intake bekijken we samen of het programma passend is.
<br>
<br>


#### Waar wordt de interventie gegeven en wat kost het? 
Het Kenniscentrum Angst en Stress is geen behandelinstelling,maar werkt samen met het Leids Universitair Behandel en Expertise Centrum in Leiden, daar zal de interventie plaatsvinden. Er zijn geen kosten verbonden, het programma valt onder reguliere jeugdzorg. 

<br>
<br> 


#### Meer informatie of aanmelden? 
Voor meer informatie of voor het aanmelden zijn we dagelijks telefonisch of per email bereikbaar.  
Telefoonnummer: 071 527 5464  
E-Mail: kas@fsw.leidenuniv.nl

