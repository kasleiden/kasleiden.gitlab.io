---
layout: post
title: In Je Sas!
summary: Zie je soms ook zo op tegen het geven van een spreekbeurt, of vind je het lastig om vragen te stellen of te beantwoorden in de klas, misschien is de training In Je Sas! wel iets voor jou!
permalink: /projects/sas
category: project
image: /img/kiba-logo12.jpg
members: [michiel, sara, joelle]
---

#### In Je Sas! 
Sommige leerlingen zien erg op tegen het geven van spreekbeurten, vinden het lastig om in de klas vragen te stellen of te beantwoorden, of hebben moeite met het leggen van contacten en het maken van vrienden. Dit kan het plezier in en buiten school belemmeren en op den duur ook nadelig zijn voor het schoolwerk.
Wij zien het als onze taak om tieners hierbij te ondersteunen en daarom hebben wij een laagdrempelige groepsinterventie opgezet waarin leerlingen met elkaar aan opdrachten werken om hun verlegenheid in sociale situaties te overwinnen.

<br>

#### Wat houdt de training in?
- 12 wekelijkse bijeenkomsten in een kleine groep na schooltijd
- Samen doen we oefeningen en pakken we uitdagingen aan

Bijvoorbeeld:
- Voor een groep spreken
- Met onbekenden een gesprek aangaan
- Omgaan met verlegenheid
- Nieuwe vrienden maken
- Met bekende en onbekende mensen bellen
- We werken samen in LUBEC
- We werken ook met een app. Met de app kunnen de jongeren door de week in contact blijven met hun groepsbegeleider en groepsgenoten 

<br>

#### Voor wie?
- Jongeren die last hebben van verlegenheid
- Jongeren van 12 tot en met 17 jaar

<br>

#### Jullie doen dit als onderdeel van onderzoek, wat houdt dat in?
We zijn benieuwd hoe de jongeren de combinatie van app en bijeenkomsten ervaren. Meedoen aand de training betekent dat je ook aan dit onderzoek meedoet. Dat houdt in dat je:
- Vier keer naar de universiteit komt om verschillende vragenlijsten in te vullen, en om een gesprek met ons te hebben.
- Twee van die vier keer word je ook gevraagd om een korte spreekbeurt te houden voor een virtueel publiek. Met een eye-tracking bril kunnen we je kijkgedrag tijdens de spreekbeurt meten. 

Omdat de training een deel van onderzoek is, betekent dat dat de training kosteloos wordt aangeboden. We vragen alleen jullie tijd om ook aan het onderzoek deel te nemen.

<br>

#### Hoe gaan we van start?
Er zal voorafgaand aan het programma eerst een intakegesprek plaatsvinden, waarbij een aantal vragenlijsten zullen worden afgenomen. Daarna zullen wij goed overleggen of we denken dat het programma een goede match is voor jullie, en we vragen jullie om dat ook samen thuis te overleggen!
Tussen het intakegesprek en de start van het programma zit een periode van een aantal weken. Het programma zal van start gaan wanneer de groepen zich hebben gevuld. De start is dus afhankelijk van het aantal aanmeldingen voor de verschillende leeftijdsgroepen.

<br>
<br>

#### Ik wil meedoen!
Je kunt je aanmelden door te mailen naar kas@fsw.leidenuniv.nl of the bellen naar 071-5275464.

<br>
