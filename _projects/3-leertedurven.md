---
layout: post
title: Leer te durven!
summary: Is uw kind wat teruggetrokken of angstig voor verschillende situaties en zou u het fijn vinden als uw kind meer dingen zou durven en is uw kind tussen de 8 en 12 jaar? Dan is het Leer te durven! programma wel iets voor hem of haar!
permalink: /projects/leertedurven
category: project
image: /img/leertedurven.jpg
members: [michiel, anke, anika, marieke, bonny]
---



<br>
<b>Is uw kind wat teruggetrokken of angstig voor verschillende situaties en zou u het fijn vinden als uw kind meer dingen zou durven en is uw kind tussen de 8 en 12 jaar? Dan is het Leer te durven! programma wel iets voor hem of haar! </b>

<br>

#### Over het Leer the durven! programma
Het 'Leer te Durven!' programma is in 2013 ontwikkeld door Ellin Simon en Susan BÃ¶gels met als doel kinderen met lichte angstklachten zo vroeg mogelijk te kunnen helpen. Inmiddels zijn er al meerdere onderzoeken gedaan naar de effectiviteit van het Leer te durven! programma (https://publicaties.zonmw.nl/interventie-leer-te-durven-leert-kinderen-om-te-gaan-met-angst/) en is het werkboek ook uitgegeven (https://www.lannoo.be/nl/producten/psychologie-algemeen/leer-te-durven-werkboek). Het programma wordt gegeven in een groep en bestaat uit 8 bijeenkomsten van 1,5 uur. Tijdens de training oefenen kinderen met situaties die zij spannend vinden (exposure), leren zij meer zelfvertrouwen te krijgen en meer positief (helpend) te denken. Daarnaast doen de kinderen in de groep ontspannings- en sociale vaardigheidsoefeningen. 
<br>

#### Voor wie?
Het Leer te durven! programma is speciaal ontwikkeld voor kinderen tussen de 8 en 12 jaar die zich angstig voelen of angstig gedragen, situaties vermijden die ze niet durven aan te gaan, bang zijn om dingen fout te doen, schrikachtig of gestrest overkomen, negatief over zichzelf zijn, erg verlegen zijn en veel piekeren. 

<br>


#### Waar draait het Leer te durven! programma en wat kost het?
De jeugdzorg is sinds een aantal jaar ondergebracht bij de gemeenten. Dit betekent dat u als eerste probeert om zorg te vinden bij uw eigen gemeente. Het Leer te durven! programma draait al op verschillende plekken in Nederland (zie hieronder). Woont uw kind niet in een gemeente waar het leer te durven! programma wordt aangeboden, dan kunt u bij ons in Leiden terecht. Het Kenniscentrum angst en stress werkt hierbij samen met het LUBEC, waar het programma zal draaien.

<br>
In Leiden kunnen we dit programma met behulp van een schenking uit het H.M. Derwort Fonds gratis aanbieden. Mocht u het programma in uw eigen gemeente willen volgen, dan kunt u het beste naar de websites van de gemeenten gaan om te bekijken hoe u zich kunt aanmelden en wat de eventuele kosten zijn.
<br>

Amsterdam: https://www.jeugdpreventieamsterdam.nl/?course=leer-te-durven 
Rotterdam: https://www.indigowest.nl/cursussen/cursus/-/leer-te-durven-8-12-jr en https://cjgrijnmond.nl/cursus/rotterdam-leer-te-durven
Zwolle en Kampen: https://www.impluz.nl/training/leer-te-durven
<br> 

#### Meer informatie of aanmelden?
Voor meer informatie of voor het aanmelden zijn we dagelijks telefonisch of per email bereikbaar. 
<br>
telefoonnummer: 071 527 5464
<br>
E-Mail: kas@fsw.leidenuniv.nl

