---
layout: post
title: Voor ouders
summary: Informatie en aanbod voor ouders
permalink: /info/training-ouders
category: info
image: /img/spil4.jpg
members: [leone, michiel, anika, anke]
---

### Wat is angst? 

Iedereen is weleens bang. Een angstig gevoel kan heel nuttig zijn. Het is een natuurlijke reactie die je waarschuwt voor gevaar. Je lichaam maakt zich klaar om te reageren, zodat je kunt vluchten of vechten. Je hart gaat bijvoorbeeld sneller kloppen en je spieren spannen zich. Dit is een gezonde reactie. Als kinderen problemen hebben op school, thuis, of met hun gezondheid, kunnnen ze zich daar angstig over voelen, maar deze gevoelens verdwijnen meestal weer als de problemen minder worden.

Sommige kinderen en jongeren zijn vaak bang zonder dat hier een duidelijke oorzaak voor is. Of ze zijn veel banger dan nodig is in bepaalde situaties. Je kind durft bijvoorbeeld niet naar bepaalde plekken te gaan (een plein of het openbaar vervoer), of bepaalde dingen niet te doen (een spreekbeurt houden, bloed laten prikken). Of hij of zij piekert veel over van alles, en heeft daarvoor vaak ook problemen met slapen of concentreren. 

Als een kind regelmatig zeer angstig is, hier veel last van heeft en 'gewone' of belangrijke dingen niet durft, is er mogelijk sprake van een angststoornis. Door dingen uit de weg te gaan (te vermijden) wordt de angst niet minder, maar vaak juist erger. Zo kan het steeds moeilijker worden om naar school te gaan, vrienden te maken en de houden, leuke dingen te ondernemen of te werken. Op lange termijn leidt het vaak ook tot andere psychische en sociale problemen. 

Angst bij kinderen en jongeren is soms moeilijk te herkennen, omdat angstig gedrag niet opvalt en kinderen er lang niet altijd over durven te praten. Het uit zich soms in lichamelijke klachten als buikpijn, hoofdpijn of vermoeidheid. Het kind kan zich ook terugtrekken, weigeren naar school te gaan, of juist boos of opstandig worden. Als je merkt dat je kind erg angstig is, praat er dan over en schakel op tijd hulp in. Hoe eerder je angstklachten aanpakt, hoe groter de kans dat je er weer helemaal vanaf komt. 
<br>


### Waar vind ik meer informatie?

Veel organisaties bieden informatie of ondersteuning voor ouders m.b.t. angst bij kinderen. Het overzicht hieronder vullen wij de komende tijd verder aan. 

#### Kenniscentrum Kinder- en Jeugdpsychiatrie
Het Kenniscentrum KJP biedt [informatie voor ouders en jongeren](https://www.kenniscentrum-kjp.nl/ouders-jongeren/angst/) over wat angst is, hoe je het kunt herkennen en welke behandelingen er zijn. 

#### Opvoeden.nl
Deze website van Opvoedinformatie Nederland geeft informatie voor ouders over veel thema's, waaronder [angst](https://www.opvoeden.nl/angstig-gedrag-476/) en [angststoornissen](https://www.opvoeden.nl/angststoornissen-197/) bij kinderen en [angst](https://www.opvoeden.nl/bang-777/), [angststoornissen](https://www.opvoeden.nl/angststoornissen-1281/) en [stress](https://www.opvoeden.nl/stress-758/) bij jongeren. 

#### Thuisarts
Op [deze website](https://www.thuisarts.nl/angst-bij-kinderen) lees je hoe je angst bij je kind herkent, wat je kunt doen, wanneer je kind misschien hulp nodig hebt en waar je deze kunt vinden.

#### Bibbers 
Deze website bevat informatie, tips en oefeningen voor kinderen, maar geeft ook [tips voor ouders](https://bibbers.nl/voor-volwassenen/) om met de angst van hun kind om te gaan en samen oefeningen te doen. 

#### Artikelen, filmpjes, podcasts, radio-uitzendingen en meer... 
NPO Radio 1 verdiepte zich in de talkshow Spraakmakers [een week lang in angst bij kinderen](https://www.nporadio1.nl/spraakmakers/onderwerpen/71875-2021-02-05-verhalen-van-spraakmakers-angst-bij-kinderen-deel-5). Hoe ontwikkelen angsten zich, wat is de impact op een kind en zijn omgeving en hoe pak je angstklachten aan?
<br>

Radio LEF (Leiden Education Fieldlad) maakte een podcast over ons SPIL-programma: [luister hier](https://open.spotify.com/episode/1woeQZApsmgxbpQtfEQPGZ?si=iIYTHGOHTlGYJw-TEfYx5w).
<br>


### Wat kan het Kenniscentrum Angst & Stress bij Jeugd voor mij betekenen?  

#### Trainingen voor kinderen en jongeren  
Heeft je zoon of dochter last van stress en angstige gevoelens en zou hij of zij hier graag minder last van hebben of maak je je als ouder zorgen? 
Misschien zijn de trainingen van het SPIL-programma is voor hem of haar. 
<br>
Meer weten? Neem voor vragen of aanmelden contact met ons op via kas@fsw.leidenuniv.nl. 
<br>

We hebben twee soorten trainingen: 

##### [Kinderen Bedwingen Angst (KIBA) - Voor kinderen en jongeren van 7 tot en met 14 jaar](https://kasleiden.nl/projects/kiba)
Voor kinderen en jongeren die erg bang zijn voor bepaalde dieren, dingen of situaties (bijv. spinnen, wespen, de tandarts, overgeven, clowns, honden, bloed)

Wat houdt de training in? <br>
7 individuele afspraken, samen met je ouders. Je vormt een team met je trainer om je angst te overwinnen. 

De training bestaat o.a. uit: <br>
•	1 voorbereidende sessie: voor welke situatie(s) ben jij bang? <br>
•	1 oefensessie van drie uur: hoe kan je hiermee omgaan? <br>
•	4 weken zelf oefenen met tips van de trainer of met behulp van een app<br>

##### [In Je Sas! - Voor jongeren van 12 tot en met 17 jaar](https://kasleiden.nl/projects/sas)
Voor jongeren met sociale angst die last hebben van verlegenheid (bijv. moeite om voor de klas te spreken, met vrienden af te spreken of nieuwe vrienden te maken)

Wat houdt de training in? <br>
12 wekelijkse bijeenkomsten, na schooltijd in een groep. 
Samen doen we oefeningen en pakken we uitdagingen aan. Bijvoorbeeld: <br>
•	Voor een groep spreken <br>
•	Nieuwe vrienden maken <br>
•	Met onbekenden een gesprek aangaan <br>
•	Omgaan met verlegenheid <br>

We werken ook met een app. Met deze app kan je: <br>
•	Inzicht krijgen in je gedachten, gedrag en gevoelens <br>
•	Steun krijgen van de trainers en groepsleden gedurende de week <br>


#### Ondersteuning voor scholen 

Leraren en zorgmedewerkers in en rond de school kunnen veel betekenen voor leerlingen met angst.<br>
Wij bieden hen verschillende vormen van ondersteuning, zoals een telefonische hulplijn waar zij met vragen over angst terecht kunnen. Ook verzorgen we presentaties en workshops voor scholen. Wijs de school van je kind gerust op ons [aanbod voor scholen](https://kasleiden.nl/info/training). 
