---
layout: post
title: Voor leerlingen
summary: Informatie en aanbod voor leerlingen
permalink: /info/training-voorleerlingen
category: info
image: /img/spil4.jpg /img/spil4.jpg
members: [michiel, anika, anke]
---

### Wat is angst? 

Iedereen is weleens bang. Een angstig gevoel kan heel nuttig zijn. Het is een natuurlijke reactie die je waarschuwt voor gevaar. Je lichaam maakt zich klaar om te reageren, zodat je kunt vluchten of vechten. Je hart gaat bijvoorbeeld sneller kloppen en je spieren spannen zich. Dit is een gezonde reactie. Als je problemen hebt op school, thuis, of met je gezondheid, kun je je daar ook vaak angstig over voelen, maar deze gevoelens verdwijnen meestal weer als je problemen minder worden. 

Je kunt ook vaak bang zijn zonder dat hier een duidelijke oorzaak voor is. Of als het gevaar of het probleem eigenlijk niet zo groot is. Je durft bijvoorbeeld niet naar bepaalde plekken te gaan (een plein of het openbaar vervoer), of bepaalde dingen niet te doen (een spreekbeurt houden, bloed laten prikken). Of je piekert veel over van alles, waardoor je vaak ook niet goed kan slapen of je niet kunt concentreren. 

Als je zo vaak bang bent, hier veel last van hebt en ‘gewone’ of belangrijke dingen niet durft, heb je mogelijk een angststoornis. Door dingen uit de weg te gaan (te vermijden) wordt de angst niet minder, maar vaak juist erger. Zo kan het steeds moeilijker worden om naar school te gaan, vrienden te maken en de houden, leuke dingen te ondernemen of te werken. 

Als je merkt dat je angstgevoelens erger worden, blijf er dan niet mee rondlopen. Hoe eerder je ze aanpakt, hoe makkelijker je er weer vanaf komt. Praat erover met vrienden, je ouders, je leraar, de huisarts of bijvoorbeeld een vertrouwenspersoon op school. 

<br>

### Waar vind ik meer informatie?

Je kunt op veel plekken informatie vinden over angst. Hieronder verzamelen wij links naar betrouwbare websites en organisaties. 

#### [Brainwiki - voor jongeren](https://www.brainwiki.nl/angst/)
Op deze website lees je alles over angst. Hoe zit dat? Heb ik dat? En wie nog meer? Hoe ga ik ermee om? Welke behandeling is er voor mij? Lees over lotgenoten en wat je kunt doen als je in de problemen komt. 

#### [Thuisarts - voor jongeren](https://www.thuisarts.nl/angstklachten/ik-ben-vaak-bang-informatie-voor-jongeren)
Op deze website lees je hoe je angst bij jezelf herkent, wat je kunt doen, wanneer je misschien hulp nodig hebt en waar je deze kunt vinden. 

#### [Jongeren Hulp Online](https://jongerenhulponline.nl/)
Op zoek naar een luisterend oor? Op deze website vind je verschillende organisaties waar je anoniem en gratis terecht kunt met je hulpvragen, online of telefonisch. 

#### [Bibbers - voor kinderen](https://bibbers.nl/)
Ben je soms erg bang? Of ben je vaak bang? Kijk of deze website voor informatie, tips en oefeningen. 


<br>

### Wat kan het Kenniscentrum Angst & Stress bij Jeugd voor mij doen?  

Veel kinderen en jongeren hebben weleens last van stress en angstige gevoelens. 
Jij ook? En wil jij hier graag minder last van hebben? 
Dan zijn de trainingen van het SPIL-programma missschien iets voor jou. We hebben twee soorten trainingen: 


#### [In Je Sas! - Voor jongeren van 12 tot en met 17 jaar](https://kasjeugd.nl/projects/sas)
Voor jongeren met sociale angst die last hebben van verlegenheid (bijv. moeite om voor de klas te spreken, met vrienden af te spreken of nieuwe vrienden te maken).

Wat houdt de training in? <br>
12 wekelijkse bijeenkomsten, na schooltijd in een groep. 
Samen doen we oefeningen en pakken we uitdagingen aan. Bijvoorbeeld: <br>
•	Voor een groep spreken <br>
•	Nieuwe vrienden maken <br>
•	Met onbekenden een gesprek aangaan <br>
•	Omgaan met verlegenheid <br>

We werken ook met een app. Met deze app kan je: <br>
•	Inzicht krijgen in je gedachten, gedrag en gevoelens <br>
•	Steun krijgen van de trainers en groepsleden gedurende de week <br>


#### [Kinderen Bedwingen Angst (KibA) - Voor kinderen en jongeren van 7 tot en met 14 jaar](https://kasjeugd.nl/projects/kiba)
Voor kinderen en jongeren die erg bang zijn voor bepaalde dieren, dingen of situaties (bijv. spinnen, wespen, de tandarts, overgeven, clowns, honden, bloed).

Wat houdt de training in? <br> 
7 individuele afspraken, samen met je ouders. Je vormt een team met je trainer om je angst te overwinnen. 

De training bestaat o.a. uit: <br>
•	1 voorbereidende sessie: voor welke situatie(s) ben jij bang? <br>
•	1 oefensessie van drie uur: hoe kan je hiermee omgaan? <br>
•	4 weken zelf oefenen met tips van de trainer of met behulp van een app<br>

<br>
Meer weten? 
We horen graag van je! Neem contact met ons op via kas@fsw.leidenuniv.nl. 


