---
nameid: Annelinde
layout: teammember
name: Annelinde Vandenbroucke
title: Dagelijks projectleider SPIL
group: team
summary: Annelinde is dagelijks projectleider op het SPIL programma.Daarnaast werk ze als programmacoordinator voor het Startimpuls programma van NeurolabNL “Optimale condities voor leren en veiligheid van jongeren", en als docent op de afdeling Ontwikkelings- en Onderwijspsychologie. 
permalink: /team/Annelinde
image: /img/Annelinde.jpeg
---

Annelinde’s focus is het verbinden van wetenschap en maatschappij. Dit doet ze op verschillende manieren. Bijvoorbeeld door het opzetten van wetenschapscommunicatie naar jeugdprofessionals en docenten, om hun kennis over hersen- en gedragsontwikkeling van jongeren te vergroten. Ook zet ze wetenschapscommunicatie voor jongeren op om te weten te komen wat jongeren zelf belangrijke thema’s vinden. Daarnaast richt ze zich op het verbinden van maatschappelijke partners aan onderzoek, zodat enerzijds onderzoek beter ingebed wordt in de maatschappij, en anderzijds interventies meer evidence-based worden. 

### Kort CV
Annelinde promoveerde in 2013 aan de Universiteit van Amsterdam (UvA) in de cognitieve neurowetenschap. Na een post-doc onderzoek aan de University of California, Berkeley en het Donders Instituut in Nijmegen, heeft ze haar focus verlegd naar het verbinden van wetenschap en maatschappij. Vanaf 2018 is zij programma coordinator van de Startimpuls van NeurolabNL over “Optimale condities voor leren en veiligheid van jongeren”. Dit is een nationaal project waarbij onderzoekers van verschillende universiteiten, HBO’s en onderzoeksinstituten samen met maatschappelijke partners onderzoek doen naar hersen- en gedragsontwikkeling. Voor dit project doet Annelinde het dagelijks overkoepelende management, onderhoudt zij het netwerk van partners en leidt zij meerdere wetenschapscommunicatie projecten voor professionals en jongeren. Sinds 2020 is zij ook als docent werkzaam bij de afdeling Ontwikkelings- en Onderwijspsychologie, waarbij ze bachelor- en masterscripties begeleidt, en een vak coordineert over Open Science en het betrekken van maatschappelijke partners bij het opzetten van onderzoek.

<br>


