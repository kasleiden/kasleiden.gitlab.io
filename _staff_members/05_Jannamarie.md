---
nameid: janna
layout: teammember
name: DR. JANNA MARIE
title: postdoc
group: team
summary: Janna Marie is docent en onderzoeker bij de afdeling onderwijs en ontwikkelingspsychologie en gespecialiseerd in angst bij kinderen.
permalink: /team/janna
image: /img/janna.jpg
---

Janna Marie is docent en onderzoeker bij de afdeling Ontwikkelings-en-Onderwijspsychologie van het Instituut Psychologie aan de Universiteit Leiden en de afdeling Psychiatrie van het Leids Universitair Medisch Centrum (LUMC). Ook is zij onderdeel van het Leiden Institute for Brain and Cognition (LIBC). 
<br>

De rode draad in de onderzoekscarrière van Janna Marie is het toepassen van beeldvormend onderzoek (MRI) om meer inzicht te krijgen in het ontstaan en verloop van psychiatrische aandoeningen. Ze is met name geïnteresseerd in de aangeboren kwetsbaarheid voor het ontwikkelen van angststoornissen. 
<br>
Ze studeerde Geneeskunde (Erasmus MC, Rotterdam) en voltooide daarna de research master Neuroscience and Cognition (Universiteit Utrecht, cum laude). Ze werkte vervolgens als onderzoeksassistent aan het BRIDGE (BRain Imaging, Development and GEnetics) project (UMC Utrecht, afdeling Psychiatrie), waar ze MRI onderzoek deed bij kinderen van ouders met een psychiatrische aandoening. Na een tijdje in het buitenland te hebben gewerkt (Cognitive Neuroimaging Laboratory, University of Birmingham, UK) begon zij in 2013 aan haar promotie onderzoek bij prof. Michiel Westenberg (Universiteit Leiden) en prof. Nic van der Wee (LUMC). In de Leidse Familiestudie naar Sociale Angststoornis onderzocht ze de hersenen van sociaal-angstige families met behulp van MRI. Na de succesvolle verdediging van haar proefschrift ‘Extremely Shy & Genetically Close’ (2020, cum laude) ontving Janna Marie een Rubicon-beurs van NWO, voor een samenwerkingsproject met prof. Daniel Pine (National Institute of Mental Health, Bethesda, Maryland, USA). Daarnaast is Janna Marie coördinator van ENIGMA-Anxiety, een consortium waarin meer dan 200 onderzoekers op het gebied van angst en neuro-imaging samenwerken. 

