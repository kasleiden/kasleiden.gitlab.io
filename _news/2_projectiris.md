---
layout: post
title: 'Samen angsten aangaan'
summary: In het project ‘samen angsten aangaan’ doen wij onderzoek naar de verbetering van angstbehandeling voor jongeren met en zonder een licht verstandelijke beperking (LVB). Door een leeftijdsgenoot als buddy deel te laten nemen aan de behandeling hopen wij de effectiviteit van angstbehandeling te vergroten. 
permalink: /news/sas
project-url: /projects/sas
category: news
image: /img/injesas4.jpg
---

Alle InJeSas! groepen zijn vol op dit moment. De wachtlijst is helaas gesloten op dit moment. 

#### Achtergrond
Veel jongeren hebben last van angsten, bijvoorbeeld angst voor sociale situaties, angst om te presenteren of angst voor dieren. Ongeveer 30 procent van de jongeren heeft zo veel last van angst dat behandeling binnen de GGZ nodig is. De meest gebruikte behandeling voor angst is het aangaan van je angsten. Dit noemen we ‘exposure’, wat vrij vertaald blootstelling aan de angst betekent. Deze manier van behandeling werkt goed, maar helaas niet voor alle jongeren even goed. Voor jongeren met een licht verstandelijke beperking (LVB) werkt deze manier van behandeling nog minder goed. Uit onderzoek weten we dat jongeren gevoelig zijn voor sociale invloeden van leeftijdsgenoten. Leeftijdsgenoten spelen een grote rol in het dagelijks leven van jongeren en hebben een sterke invloed op het gedrag van jongeren. In het project ‘samen angsten aangaan’ onderzoeken we of leeftijdsgenootjes betrekken in de behandeling de effectiviteit van de behandeling kan vergroten. 
<br>
<br>
#### Wie, wat, waar?
Binnenkort starten we met een project om de behandeling uit te testen. Het onderzoek loopt bij GGZ Delfland, het Leids Universitair Behandel- en Expertisecentrum (LUBEC) en De Banjaard. . Jongeren kunnen aan het onderzoek meedoen als ze tussen de 14 en 21 jaar zijn en bijvoorbeeld angstig zijn in sociale situaties, angstig zijn om fouten te maken of voor de klas te spreken of last hebben van pleinvrees (dit zijn slechts voorbeelden, ook voor andere angsten kan contact worden opgenomen!).
Tijdens de behandeling wordt eerst samen met de therapeut goed uitgezocht waar de jongere precies bang voor is. Hierdoor kunnen we de behandeling helemaal aanpassen op de individuele situatie van de jongere. Vervolgens gaat de jongere in drie sessies van maximaal drie uur oefenen met de angst, waarbij deze wordt ondersteund door de therapeut en een leeftijdsgenoot die zelf angsten heeft overwonnen. Na de behandeling is het belangrijk dat er thuis verder wordt geoefend.  
<br>
<br>
<br>
<br>
Meer weten? 
Neem contact op met dr. Anika Bexkens of Iris Langereis
Dr. Anika Bexkens			Iris Langereis, promovenda
a.bexkens@fsw.leidenuniv.nl 		i.langereis@fsw.leidenuniv.nl 

